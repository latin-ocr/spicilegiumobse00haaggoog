4

ἡμέτερον νομίζω -- μενρντων ἦμῶν ξύμμαχον γίγνεται ‚ ὑποχωρήσασι δὲ,
καίπερ χαλεπὸν ὅν, εὔπορον ἔσται, μηδένος κωλύοντος κ. τ. λ. -- τό τε
πλῆθος αὐτῶν οὐκ ἄγαν δεῖ φοβεῖσθαι. Qui locus et ipse Goeller«) ·
tam salebrosus esse visus est , ut ὅ in utraque editione verbis
Thucydideis insereret. Operae igitur pretium me facturum esse spero,
si in asyndeti naturam et usum accuratius inquisivere , ut, quid et “
linguae leges et scriptorum usus admittat, certo judicio statui possit,
et praecipua doctrinae de asyndeto in Graeco sermone capita tironum
in usum exponantur. Haec autem est sermonis Graeci fere constans
et perpetua lex, ut rationes, quae inter singulas enuntiationes
intercedant, sive istae inter se conjunguntur, sive opponuntur, sive
nexu caussali ad se referuntur, particulis, quarum ingens Graecis fuit
copia, non modo accuratissime significentur, sed oculis quasi subjiciantur.
Nihilominus tamen caussae sunt, ob quas copula non raro omittitur,
quas in epica poesi Hermannus. ad Hom. Hymn. in Venerem v. 17 7.
quatuor esse censet, quae quidem non solum in epica poesi, sed etiam
in omni orationis genere valent et valere debent. Primum perturbatus
animus personae loqueatis, quae quidem caussa in omnibus linguis pro
affectus gravitate et vehementia, orationem necessario perturbante,
obtinet. Inde patet , in carminibus lyricis longe liberiorem esse ’
asyndetorum usum , quum in iis affectus sensusque commotiores
dominentur. Qua de caussa poetas lyricos tum demum citabo, quum
eorum usus aut cum ceterorum scriptorum usu congruit , aut eum
illustrat. Plura de hoc usu dabit Dissen- in doctissimo excursu 11. ad
Pindarum ed. Goth. T. 1. p. 273. sqq. Deinde quum incipitur narrari de
re nova et gravi, quibus locis copula recte omittitur, quum res plane
nova nihil habeat, quo cum iis, quae antecedant, conjungatur, certe, si
conjunctio quaedam est, ea postea demum cognoscitur. Conferendus idem
Hermannus ad Soph. Trach. V. 896. docens, Graecos, ubi ae narraturos

